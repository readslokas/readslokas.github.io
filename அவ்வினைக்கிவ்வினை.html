<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">


அவ்வினைக் கிவ்வினை யாமென்று <BR>
சொல்லு மஃதறிவீர்<BR>
உய்வினை நாடா திருப்பதும் <BR>
உந்தமக் கூனமன்றே<BR>
கைவினை செய்தெம் பிரான்கழற் <BR>
போற்றுதும் நாமடியோஞ்<BR>
செய்வினை வந்தெமைத் தீண்டப்பெ<BR>
றாதிரு நீலகண்டம்  1<BR>
<BR>
காவினை யிட்டுங் குளம்பல <BR>
தொட்டுங் கனிமனத்தால்<BR>
ஏவினை யாலெயில் மூன்றெரித் <BR>
தீரென் றிருபொழுதும்<BR>
பூவினைக் கொய்து மலரடி <BR>
போற்றுதும் நாமடியோம்<BR>
தீவினை வந்தெமைத் தீண்டப்பெ<BR>
றாதிரு நீலகண்டம்  2<BR>
<BR>
முலைத்தடம் மூழ்கிய போகங்களும்மற் <BR>
றெவையு மெல்லாம்<BR>
விலைத்தலை யாவணங் கொண்டெமை <BR>
யாண்ட விரிசடையீர்<BR>
இலைத்தலைச் சூலமுந் தண்டும் <BR>
மழுவும் இவையுடையீர்<BR>
சிலைத்தெமைத் தீவினை தீண்டப்பெ<BR>
றாதிரு நீலகண்டம்  3<BR>
<BR>
விண்ணுல காள்கின்ற விச்சா <BR>
தரர்களும் வேதியரும்<BR>
புண்ணிய ரென்றிரு போதுந் <BR>
தொழப்படும் புண்ணியரே<BR>
கண்ணிமை யாதன மூன்றுடை <BR>
யீருங் கழலடைந்தோம்<BR>
திண்ணிய தீவினை தீண்டப்பெ <BR>
றாதிரு நீலகண்டம்  4<BR>
<BR>
மற்றிணை யில்லா மலைதிரண் <BR>
டன்னதிண் டோ ளுடையீர்<BR>
கிற்றெமை யாட்கொண்டு கேளா <BR>
தொழிவதுந் தன்மைகொல்லோ<BR>
சொற்றுணை வாழ்க்கை துறந்துந் <BR>
திருவடி யேயடைந்தோம்<BR>
செற்றெமைத் தீவினை தீண்டப்பெ <BR>
றாதிரு நீலகண்டம்  5<BR>
<BR>
மறக்கு மனத்தினை மாற்றியெம் <BR>
மாவியை வற்புருத்திப்<BR>
பிறப்பில் பெருமான் திருந்தடிக் <BR>
கீழ்ப்பிழை யாதவண்ணம்<BR>
பறித்த மலர்கொடு வந்துமை <BR>
யேத்தும் பணியடியோம்<BR>
சிறப்பிலித் தீவினை தீண்டப்பெ <BR>
றாதிரு நீலகண்டம்  6<BR>
<BR>
இப்பதிகத்தில் 7-ம் செய்யுள் சிதைந்து போயிற்று  7<BR>
<BR>
கருவைக் கழித்திட்டு வாழ்க்கை <BR>
கடிந்துங் கழலடிக்கே<BR>
உருகி மலர்கொடு வந்துமை <BR>
யேத்துதும் நாமடியோம்<BR>
செருவி லரக்கனைச் சீரி <BR>
லடர்த்தருள் செய்தவரே<BR>
திருவிலித் தீவினை தீண்டப்பெ <BR>
றாதிரு நீலகண்டம்  8<BR>
<BR>
நாற்ற மலர்மிசை நான்முகன் <BR>
நாரணன் வாதுசெய்து<BR>
தோற்ற முடைய அடியும் <BR>
முடியுந் தொடர்வரியீர்<BR>
தோற்றினுந் தோற்றுந் தொழுது <BR>
வணங்குதும் நாமடியோம்<BR>
சீற்றம தாம்வினை தீண்டப்பெ <BR>
றாதிரு நீலகண்டம்  9<BR>
<BR>
சாக்கியப் பட்டுஞ் சமணுரு <BR>
வாகி யுடையொழிந்தும்<BR>
பாக்கிய மின்றி இருதலைப் <BR>
போகமும் பற்றும்விட்டார்<BR>
பூக்கமழ் கொன்றைப் புரிசடை <BR>
யீரடி போற்றுகின்றோம்<BR>
தீக்குழித் தீவினை தீண்டப்பெ <BR>
றாதிரு நீலகண்டம்  10<BR>
<BR>
பிறந்த பிறவியிற் பேணியெஞ் <BR>
செல்வன் கழலடைவான்<BR>
இறந்த பிறவியுண் டாகில் <BR>
இமையவர் கோனடிக்கண்<BR>
திறம்பயில் ஞானசம் பந்தன <BR>
செந்தமிழ் பத்தும்வல்லார்<BR>
நிறைந்த உலகினில் வானவர் <BR>
கோனொடுங் கூடுவரே<BR>

</p>
</div>
</body>
</html>

