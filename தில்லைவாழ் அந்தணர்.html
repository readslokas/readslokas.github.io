<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">


தில்லை வாழ் அந்தணர் தம் அடியார்க்கும் அடியேன்<BR>
திரு நீல கண்டத்துக் குயவனார்க்கு அடியேன்<BR>
இல்லையே என்னாத இயற்பகைக்கும் அடியேன்<BR>
இளையான் தன் குடிமாறன்அடியார்க்கும் அடியேன்<BR>
வெல்லுமா மிக வல்ல மெய்ப்பொருளுக்கு அடியேன்<BR>
விரி பொழில் சூழ் குன்றையார் விறல் மிண்டற்கு அடியேன்<BR>
அல்லி மென் முல்லை அந்தார் அமர் நீதிக்கு அடியேன்<BR>
ஆரூரன் ஆரூரில் அம்மானுக்கு  ஆளே 1<BR>
<BR>
இலை மலிந்த வேல் நம்பி எறிபத்தற்கு அடியேன்<BR>
ஏனாதி நாதன் தன் அடியார்க்கும் அடியேன்<BR>
கலை மலிந்த சீர் நம்பி கண்ணப்பர்க்கு அடியேன்<BR>
கடவூரில் கலயன் தன் அடியார்க்கும்  அடியேன்<BR>
மலை மலிந்த தோள் வள்ளல் மானக்கஞ்சாறன்<BR>
எஞ்சாத வாள் தாயன் அடியார்க்கும்  அடியேன்<BR>
அலை மலிந்த புனல் மங்கை ஆனாயற்கு அடியேன்<BR>
ஆரூரன் ஆரூரில் அம்மானுக்கு  ஆளே  2<BR>
<BR>
மும்மையால் உலகு ஆண்ட மூர்த்திக்கும் அடியேன்<BR>
முருகனுக்கும் உருத்திர பசுபதிக்கும் அடியேன்<BR>
செம்மையே திரு நாளைப் போவார்க்கும் அடியேன்<BR>
திருக்குறிப்புத் தொண்டர் தம்    அடியார்க்கும் அடியேன்<BR>
மெய்ம்மையே திருமேனி வழிபடா நிற்க<BR>
வெகுண்டு எழுந்த தாதைதாள் மழுவினால்  எறிந்த<BR>
அம்மையான் அடி சண்டிப் பெருமானுக்கு அடியேன்<BR>
ஆரூரன் ஆரூரில் அம்மானுக்கு  ஆளே  3<BR>
<BR>
திரு நின்ற செம்மையே செம்மையாக் கொண்ட<BR>
திருநாவுக்கரையன் தன் அடியார்க்கும் அடியேன்<BR>
பெரு நம்பி குலச்சிறை தன் அடியார்க்கும் அடியேன்<BR>
பெரு மிழலைக் குறும்பற்கும்   பேயார்க்கும் அடியேன்<BR>
ஒரு நம்பி அப்பூதி அடியார்க்கும் அடியேன்<BR>
ஒலி புனல் சூழ் சாத்த மங்கை நீல நக்கற்கு  அடியேன்<BR>
அரு நம்பி நமி நந்தி அடியார்க்கும் அடியேன்<BR>
ஆரூரன் ஆரூரில் அம்மானுக்கு  ஆளே  4<BR>
<BR>
வம்பு அறா வரிவண்டு மணம் நாற மலரும்<BR>
மது மலர் நல் கொன்றையான் அடி அலால் பேணா<BR>
எம்பிரான்-சம்பந்தன் அடியார்க்கும் அடியேன்<BR>
ஏயர்கோன் கலிக்காமன் அடியார்க்கும்  அடியேன்<BR>
நம்பிரான்-திருமூலன் அடியார்க்கும் அடியேன்<BR>
நாட்டம் மிகு தண்டிக்கும் மூர்க்கற்கும்  அடியேன்<BR>
அம்பரான்-சோமாசிமாறனுக்கும் அடியேன்<BR>
ஆரூரன் ஆரூரில் அம்மானுக்கு ஆளே  5<BR>
<BR>
வார் கொண்ட வன முலையாள் உமை பங்கன் கழலே<BR>
மறவாது கல் எறிந்த சாக்கியற்கும் அடியேன்<BR>
சீர் கொண்ட புகழ் வள்ளல் சிறப்புலிக்கும் அடியேன்<BR>
செங்காட்டங்குடி மேய  சிறுத்தொண்டற்கு அடியேன்<BR>
கார் கொண்ட கொடை கழறிற்றறிவாற்கும் அடியேன்<BR>
கடல் காழி கணநாதன்  அடியார்க்கும் அடியேன்<BR>
ஆர் கொண்ட வேல் கூற்றன்-களந்தைக் கோன்-அடியேன்<BR>
ஆரூரன் ஆரூரில்   அம்மானுக்கு ஆளே  6<BR>
<BR>
பொய் அடிமை இல்லாத புலவர்க்கும் அடியேன்<BR>
பொழில் கருவூர்த் துஞ்சிய  புகழ்ச்சோழற்கு அடியேன்<BR>
மெய் அடியான்-நரசிங்க முனையரையற்கு அடியேன்<BR>
விரி திரை சூழ் கடல் நாகை  அதிபத்தற்கு அடியேன்<BR>
கை தடிந்த வரிசிலையான்-கலிக் கம்பன் கலியன்<BR>
கழல் சத்தி-வரிஞ்சையர்கோன்-  அடியார்க்கும் அடியேன்<BR>
ஐயடிகள் காடவர் கோன் அடியார்க்கும் அடியேன்<BR>
ஆரூரன் ஆரூரில் அம்மானுக்கு  ஆளே  7<BR>
<BR>
கறைக் கண்டன் கழல் அடியே காப்புக் கொண்டிருந்த<BR>
கணம் புல்ல நம்பிக்கும் காரிக்கும் அடியேன்<BR>
நிறைக் கொண்ட சிந்தையான் நெல்வேலி வென்ற<BR>
நின்ற சீர் நெடுமாறன் அடியார்க்கும்  அடியேன்<BR>
துறைக் கொண்ட செம்பவளம் இருள் அகற்றும் சோதித்<BR>
தொல் மயிலை வாயிலான்   அடியார்க்கும் அடியேன்<BR>
அறைக் கொண்ட வேல் நம்பி முனையடுவாற்கு அடியேன்<BR>
ஆரூரன் ஆரூரில்அம்மானுக்கு ஆளே  8<BR>
<BR>
கடல் சூழ்ந்த உலகு எலாம் காக்கின்ற பெருமான்-<BR>
காடவர் கோன்-கழற்சிங்கன் அடியார்க்கும் அடியேன்<BR>
மடல் சூழ்ந்த தார் நம்பி இடங்கழிக்கும் தஞ்சை<BR>
மன்னவன் ஆம்செருத்துணை தன்  அடியார்க்கும் அடியேன்<BR>
புடை சூழ்ந்த புலி அதள் மேல் அரவு ஆட ஆடி<BR>
பொன் அடிக்கே மனம் வைத்த புகழ்த்   துணைக்கும் அடியேன்<BR>
அடல் சூழ்ந்த வேல் நம்பி கோட்புலிக்கும் அடியேன்<BR>
ஆரூரன் ஆரூரில் அம்மானுக்கு  ஆளே  9<BR>
<BR>
பத்தராய்ப் பணிவார்கள் எல்லார்க்கும் அடியேன்<BR>
பரமனையே பாடுவார் அடியார்க்கும் அடியேன்<BR>
சித்தத்தைச் சிவன் பாலே வைத்தார்க்கும் அடியேன்<BR>
திரு ஆரூர்ப் பிறந்தார்கள்  எல்லார்க்கும் அடியேன்<BR>
முப்போதும் திருமேனி தீண்டுவார்க்கு அடியேன்<BR>
முழுநீறு பூசிய முனிவர்க்கும் அடியேன்<BR>
அப்பாலும் அடிச் சார்ந்த அடியார்க்கும் அடியேன்<BR>
ஆரூரன் ஆரூரில் அம்மானுக்கு  ஆளே  10<BR>
<BR>
மன்னிய சீர் மறை நாவன்நின்றவூர் பூசல்<BR>
வரிவளையாள் மானிக்கும் நேசனுக்கும் அடியேன்<BR>
தென்னவனாய் உலகு ஆண்ட செங்கணாற்கு அடியேன்<BR>
திருநீல கண்டத்துப்  பாணனார்க்கு அடியேன்<BR>
என்னவன் ஆம் அரன் அடியே அடைந்திட்ட சடையன்<BR>
இசைஞானி காதலன்-திரு   நாவலூர்க் கோன்<BR>
அன்னவன் ஆம் ஆரூரன்-அடிமை கேட்டு உவப்பார்<BR>
ஆரூரில் அம்மானுக்கு அன்பர்  ஆவாரே 11 <BR>
<BR>

</p>
</div>
</body>
</html>

