thisisthefirstline
கருவடைந்து பத்துற்ற திங்கள்<BR>
வயிறிருந்து முற்றிப் பயின்று<BR>
கடையில் வந்து தித்துக் குழந்தை ...... வடிவாகிக்<BR>
<BR>
கழுவியங் கெடுத்துச் சுரந்த<BR>
முலையருந்து விக்கக் கிடந்து<BR>
கதறியங்கை கொட்டித் தவழ்ந்து ...... நடமாடி<BR>
<BR>
அரைவடங்கள் கட்டிச் சதங்கை<BR>
இடுகுதம்பை பொற்சுட்டி தண்டை<BR>
அவையணிந்து முற்றிக் கிளர்ந்து ...... வயதேறி<BR>
<BR>
அரியபெண்கள் நட்பைப்பு ணர்ந்து<BR>
பிணியுழன்று சுற்றித்தி ரிந்த<BR>
தமையுமுன் க்ருபைச் சித்தம் என்று ...... பெறுவேனோ<BR>
<BR>
இரவிஇந்த்ரன் வெற்றிக் குரங்கி<BR>
னரசரென்றும் ஒப்பற்ற உந்தி<BR>
யிறைவன் எண்கினக்கர்த்த னென்றும் ...... நெடுநீலன்<BR>
<BR>
எரியதென்றும் ருத்ரற்சி றந்த<BR>
அநுமனென்றும் ஒப்பற்ற அண்டர்<BR>
எவரும்இந்த வர்க்கத்தில் வந்து ...... புனமேவ<BR>
<BR>
அரியதன் படைக் கர்த்தரென்று<BR>
அசுரர்தங் கிளைக்கட்டை வென்ற<BR>
அரிமுகுந்தன் மெச்சுற்ற பண்பின் ...... மருகோனே<BR>
<BR>
அயனையும் புடைத்துச் சினந்து<BR>
உலகமும் படைத்துப் பரிந்து<BR>
அருள்பரங் கிரிக்குட் சிறந்த ...... பெருமாளே<BR>
<BR>

</p>
</div>
</body>
</html>

