thisisthefirstline
  asya śrīnārāyaṇahr̥dayastōtramantrasya bhārgava r̥ṣiḥ<BR>
anuṣṭupchandaḥ<BR>
śrīlakṣmīnārāyaṇō dēvatā<BR>
ōṁ bījaṁ<BR>
namaśśaktiḥ<BR>
nārāyaṇāyēti kīlakaṁ<BR>
śrīlakṣmīnārāyaṇa prītyarthē japē viniyōgaḥ |<BR>
<BR>karanyāsaḥ |<BR>
ōṁ nārāyaṇaḥ paraṁ jyōtiriti aṅguṣṭhābhyāṁ namaḥ |<BR>
nārāyaṇaḥ paraṁ brahmēti tarjanībhyāṁ namaḥ |<BR>
nārāyaṇaḥ parō dēva iti madhyamābhyāṁ namaḥ |<BR>
nārāyaṇaḥ paraṁ dhāmēti anāmikābhyāṁ namaḥ |<BR>
nārāyaṇaḥ parō dharma iti kaniṣṭhikābhyāṁ namaḥ |<BR>
viśvaṁ nārāyaṇa iti karatalakarapr̥ṣṭhābhyāṁ namaḥ |<BR>
aṅganyāsaḥ |<BR>
nārāyaṇaḥ paraṁ jyōtiriti hr̥dayāya namaḥ |<BR>
nārāyaṇaḥ paraṁ brahmēti śirasē svāhā |<BR>
nārāyaṇaḥ parō dēva iti śikhāyai vauṣaṭ |<BR>
nārāyaṇaḥ paraṁ dhāmēti kavacāya hum |<BR>
nārāyaṇaḥ parō dharma iti nētrābhyāṁ vauṣaṭ |<BR>
viśvaṁ nārāyaṇa iti astrāya phaṭ |<BR>
digbandhaḥ |<BR>
ōṁ aindryādidaśadiśaṁ ōṁ namaḥ sudarśanāya sahasrārāya huṁ phaṭ badhnāmi namaścakrāya svāhā | iti pratidiśaṁ yōjyam |<BR>
<BR>atha dhyānam |<BR>
udyādādityasaṅkāśaṁ pītavāsaṁ caturbhujam |<BR>
śaṅkhacakragadāpāṇiṁ dhyāyēllakṣmīpatiṁ harim || 1 ||<BR>
<BR>trailōkyādhāracakraṁ tadupari kamaṭhaṁ tatra cānantabhōgī<BR>
tanmadhyē bhūmipadmāṅkuśaśikharadalaṁ karṇikābhūtamērum |<BR>
tatrasthaṁ śāntamūrtiṁ maṇimayamakuṭaṁ kuṇḍalōdbhāsitāṅgaṁ<BR>
lakṣmīnārāyaṇākhyaṁ sarasijanayanaṁ santataṁ cintayāmi || 2 ||<BR>
<BR>atha mūlāṣṭakam |<BR>
ōm || nārāyaṇaḥ paraṁ jyōtirātmā nārāyaṇaḥ paraḥ |<BR>
nārāyaṇaḥ paraṁ brahma nārāyaṇa namō:’stu tē || 1 ||<BR>
<BR>nārāyaṇaḥ parō dēvō dhātā nārāyaṇaḥ paraḥ |<BR>
nārāyaṇaḥ parō dhātā nārāyaṇa namō:’stu tē || 2 ||<BR>
<BR>nārāyaṇaḥ paraṁ dhāma dhyānam nārāyaṇaḥ paraḥ |<BR>
nārāyaṇa parō dharmō nārāyaṇa namō:’stu tē || 3 ||<BR>
<BR>nārāyaṇaḥ parōvēdyaḥ vidyā nārāyaṇaḥ paraḥ |<BR>
viśvaṁ nārāyaṇaḥ sākṣānnārāyaṇa namō:’stu tē || 4 ||<BR>
<BR>nārāyaṇādvidhirjātō jātō nārāyaṇādbhavaḥ |<BR>
jātō nārāyaṇādindrō nārāyaṇa namō:’stu tē || 5 ||<BR>
<BR>ravirnārāyaṇastējaḥ candrō nārāyaṇō mahaḥ |<BR>
vahnirnārāyaṇaḥ sākṣānnārāyaṇa namō:’stu tē || 6 ||<BR>
<BR>nārāyaṇa upāsyaḥ syādgururnārāyaṇaḥ paraḥ |<BR>
nārāyaṇaḥ parō bōdhō nārāyaṇa namō:’stu tē || 7 ||<BR>
<BR>nārāyaṇaḥ phalaṁ mukhyaṁ siddhirnārāyaṇaḥ sukham |<BR>
sēvyōnārāyaṇaḥ śuddhō nārāyaṇa namō:’stu tē || 8 || [hari]<BR>
<BR>atha prārthanādaśakam |<BR>
nārāyaṇa tvamēvāsi daharākhyē hr̥di sthitaḥ |<BR>
prērakaḥ prēryamāṇānāṁ tvayā prēritamānasaḥ || 9 ||<BR>
<BR>tvadājñāṁ śirasā dhr̥tvā japāmi janapāvanam |<BR>
nānōpāsanamārgāṇāṁ bhavakr̥dbhāvabōdhakaḥ || 10 ||<BR>
<BR>bhāvārthakr̥dbhavātītō bhava saukhyapradō mama |<BR>
tvanmāyāmōhitaṁ viśvaṁ tvayaiva parikalpitam || 11 ||<BR>
<BR>tvadadhiṣṭhānamātrēṇa sā vai sarvārthakāriṇī |<BR>
tvamētāṁ ca puraskr̥tya sarvakāmānpradarśaya || 12 ||<BR>
<BR>na mē tvadanyastrātāsti tvadanyanna hi daivatam |<BR>
tvadanyaṁ na hi jānāmi pālakaṁ puṇyavardhanam || 13 ||<BR>
<BR>yāvatsāṁsārikō bhāvō manassthō bhāvanātmakaḥ |<BR>
tāvatsiddhirbhavētsādhyā sarvathā sarvadā vibhō || 14 ||<BR>
<BR>pāpināmahamēvāgryō dayālūnāṁ tvamagraṇīḥ |<BR>
dayanīyō madanyō:’sti tava kō:’tra jagattrayē || 15 ||<BR>
<BR>tvayāhaṁ naiva sr̥ṣṭaścēnna syāttava dayālutā |<BR>
āmayō vā na sr̥ṣṭaścēdauṣadhasya vr̥thōdayaḥ || 16 ||<BR>
<BR>pāpasaṅghapariśrāntaḥ pāpātmā pāparūpadhr̥t |<BR>
tvadanyaḥ kō:’tra pāpēbhyastrātāsti jagatītalē || 17 ||<BR>
<BR>tvamēva mātā ca pitā tvamēva<BR>
tvamēva bandhuśca sakhā tvamēva |<BR>
tvamēva sēvyaśca gurustvamēva<BR>
tvamēva sarvaṁ mama dēva dēva || 18 ||<BR>
<BR>prārthanādaśakaṁ caiva mūlāṣṭakamataḥ param |<BR>
yaḥ paṭhēcchr̥ṇuyānnityaṁ tasya lakṣmīḥ sthirā bhavēt || 19 ||<BR>
<BR>nārāyaṇasya hr̥dayaṁ sarvābhīṣṭaphalapradam |<BR>
lakṣmīhr̥dayakaṁ stōtram yadi cēttadvinākr̥tam || 20 ||<BR>
<BR>tatsarvaṁ niṣphalaṁ prōktaṁ lakṣmīḥ kruddhyati sarvadā |<BR>
ētatsaṅkalitaṁ stōtram sarvakāmaphalapradam || 21 ||<BR>
<BR>lakṣmīhr̥dayakaṁ caiva tathā nārāyaṇātmakam |<BR>
japēdyaḥ saṅkalīkr̥tya sarvābhīṣṭamavāpnuyāt || 22 ||<BR>
<BR>nārāyaṇasya hr̥dayamādau japtvā tataḥ param |<BR>
lakṣmīhr̥dayakaṁ stōtram japēnnārāyaṇaṁ punaḥ || 23 ||<BR>
<BR>punarnārāyaṇaṁ japtvā punarlakṣmīnutiṁ japēt |<BR>
punarnārāyaṇaṁ jāpyaṁ saṅkalīkaraṇaṁ bhavēt || 24 ||<BR>
<BR>ēvaṁ madhyē dvivārēṇa japētsaṅkalitaṁ tu tat |<BR>
lakṣmīhr̥dayakaṁ stōtram sarvakāmaprakāśitam || 25 ||<BR>
<BR>tadvajjapādikaṁ kuryādētatsaṅkalitaṁ śubham |<BR>
sarvānkāmānavāpnōti ādhivyādhibhayaṁ harēt || 26 ||<BR>
<BR>gōpyamētatsadā kuryānna sarvatra prakāśayēt |<BR>
iti guhyatamaṁ śāstraṁ prāptaṁ brahmādikaiḥ purā || 27 ||<BR>
<BR>tasmātsarvaprayatnēna gōpayētsādhayēsudhīḥ |<BR>
yatraitatpustakaṁ tiṣṭhēllakṣmīnārāyaṇātmakam || 28 ||<BR>
<BR>bhūtapaiśācavētāla bhayaṁ naiva tu sarvadā |<BR>
lakṣmīhr̥dayakaṁ prōktaṁ vidhinā sādhayētsudhīḥ || 29 ||<BR>
<BR>bhr̥guvārē ca rātrau ca pūjayētpustakadvayam |<BR>
sarvathā sarvadā satyaṁ gōpayētsādhayētsudhīḥ |<BR>
gōpanātsādhanāllōkē dhanyō bhavati tattvataḥ || 30 ||<BR>
<BR>ityatharvarahasyē uttarabhāgē nārāyaṇahr̥dayaṁ sampūrṇam |<BR>

</p>
</div>
</body>
</html>

