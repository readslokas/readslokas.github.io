<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls"></div>

  <div class="content">
<p>



சொற்றுணை வேதியன் சோதி வானவன்<BR>
பொற்றுணை திருந்தடி பொருந்தக் கைதொழக்<BR>
கற்றுணைப் பூட்டியோர் கடலிற் பாய்ச்சினும்<BR>
நற்றுணை யாவது நமச்சி வாயவே<BR><BR>

பூவினுக்கு அருங்கலம் பொங்கு தாமரை<BR>
ஆவினுக்கு அருங்கலம் அரனஞ் சாடுதல்<BR>
கோவினுக்கு அருங்கலம் கோட்டமில்லது<BR>
நாவினுக்கு அருங்கலம் நமச்சி வாயவே<BR><BR>

விண்ணுற அடுக்கிய விறகின் வெவ்வழல்<BR>
உண்ணிய புகிலவை யொன்று மில்லையாம்<BR>
பண்ணிய வுலகினிற்பயின்ற பாவத்தை<BR>
நண்ணிநின் றறுப்பது நமச்சி வாயவே<BR><BR>

இடுக்கண்பட் டிருக்கினும் இரந்து யாரையும்<BR>
விடுக்கிற் பிரானென்று வினவுவோ மல்லோம்<BR>
அடுக்கற்கீழ்க் கிடக்கினும் அருளின் நாமுற்ற<BR>
நடுக்கத்தைக் கெடுப்பது நமச்சி வாயவே<BR><BR>

வெந்தநீறு அருங்கலம் விரதி கட்கெலாம்<BR>
அந்தணர்க்கு அருங்கலம் அருமறை யாறங்கலம்<BR>
திங்களுக்கு அருங்கலம் திகழு நீள்முடி<BR>
நங்களுக்கு அருங்கலம் நமச்சி வாயவே<BR><BR>

சலமிலன் சங்கரன் சார்ந்த வர்க்கலால்<BR>
நலமிலன் நாடொறும் நல்குவான் நலன்<BR>
குலமில ராகிலும் குலத்திர்க் கேற்பதோர்<BR>
நலமிகக் கொடுப்பது நமச்சி வாயவே<BR><BR>

வீடினா ருலகினில் விழுமிய தொண்டர்கள்<BR>
கூடினா ரந்நெறி கூடிச் சென்றலும்<BR>
ஓடினே னோடிச்சென்றுருவங் காண்டலும்<BR>
நாடினேன் நாடிற்று நமச்சி வாயவே<BR><BR>

இல்லக விளக்கதுஇருள்கெ டுப்பது<BR>
சொல்லக விளக்கது சோதி யுள்ளது<BR>
பல்லக விளக்கது பலருங் காண்பது<BR>
நல்லக விளக்கது நமச்சி வாயவே<BR><BR>

முன்னெறி யாகியமுதல்வன் முக்கணன்<BR>
தன்னெறி யேசர ணாதல் திண்ணமே<BR>
அந்நெறி யேசென்றங் அடைந்த வர்க் கெலாம்<BR>
நன்னெறி யாவது நமச்சி வாயவே<BR><BR>

மாப்பிணை தழுவிய மாதொர் பாகத்தன்<BR>
பூப்பிணை திருந்தடி பொருந்தக் கைதொழ<BR>
நாப்பிணை தழுவிய நமச்சி வாயப்பத்து<BR>
ஏத்தவல் லார்தமக்கு இடுக்க னில்லையே<BR><BR>

</p>  
</div>
<script src="script.js"></script>
</body>
</html>

