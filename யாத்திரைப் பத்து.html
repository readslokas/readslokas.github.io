<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">


        யாத்திரைப் பத்து - அனுபவ அதீதம் உரைத்தல்<BR>
            (தில்லையில் அருளியது - அறுசீர் கழிநெடிலடி ஆசிரிய விருத்தம்)<BR>
            <BR>
            பூவார் சென்னி மன்னனெம் புயங்கப் பெருமான் சிறியோமை<BR>
            ஓவா துள்ளம் கலந்துணர்வாய் உருக்கும் வெள்ளக் கருணையினால்<BR>
            ஆவா என்னப் பட்டன் பாய் ஆட்பட் டீர்வந் தொருப்படுமின்<BR>
            போவோங் காலம் வந்ததுகாண் பொய்விட் டுடையான் கழல்புகவே. ⁠605<BR>
            <BR>
            புகவே வேண்டா புலன்களில்நீர் புயங்கப் பெருமான் பூங்கழல்கள்<BR>
            மிகவே நினைமின் மிக்கவெல்லாம் வேண்டா போக விடுமின்கள்<BR>
            நகவே ஞாலத் துள்புகுந்து நாயே அனைய நமையாண்ட<BR>
            தகவே யுடையான் தனைச்சாரத் தளரா திருப்பார் தாந்தாமே. ⁠606<BR>
            <BR>
            தாமே தமக்குச் சுற்றமும் தாமே தமக்கு விதிவகையும்<BR>
            யாமார் எமதார் பாசமார் என்னமாயம் இவைபோகக்<BR>
            கோமான் பண்டைத் தொண்டரோடும் அவன்தன் குறிப்பே குறிக்கொண்டு<BR>
            போமா றமைமின் பொய்நீக்கிப் புயங்கன் ஆள்வான் பொன்னடிக்கே. ⁠607<BR>
            <BR>
            அடியார் ஆனீர் எல்லீரும் அகல விடுமின் விளையாட்டைக்<BR>
            கடிசே ரடியே வந்தடைந்து கடைக்கொண் டிருமின் திருக்குறிப்பைச்<BR>
            செடிசே ருடைலச் செலநீக்கிச் சிவலோகத்தே நமைவைப்பான்<BR>
            பொடிசேர் மேனிப் புயங்கன்தன் பூவார் கழற்கே புகவிடுமே. ⁠608<BR>
            <BR>
            விடுமின் வெகுளி வேட்கைநோய் மிகவோர் காலம் இனியில்லை<BR>
            உடையான் அடிக்கீழ்ப் பெருஞ்சாத்தோடு உடன்போ வதற்கே ஒருப் படுமின்<BR>
            அடைவோம் நாம்போய்ச் சிவபுரத்துள் அணியார் கதவ தடையாமே<BR>
            புடைபட்டுருகிப் போற்றுவோம் புயங்கன் ஆள்வான் புகழ்களையே. ⁠609<BR>
            <BR>
            புகழ்மின் தொழுமின் பூப்புனைமின் புயங்கன் தாளே புந்திவைத்திட்டு<BR>
            இகழ்மின் எல்லா அல்லலையும் இனியோர் இடையூ றடையாமே<BR>
            திகழுஞ் சீரார் சிவபுரத்துச் சென்று சிவன்தாள் வணங்கிநாம்<BR>
            நிகழும் அடியார் முன்சென்று நெஞ்சம் உருகி நிற்போமே. ⁠610<BR>
            <BR>
            நிற்பார் நிற்கநில் லாவுலகில் நில்லோம் இனிநாம் செல்வோமே<BR>
            பொற்பால் ஒப்பாந் திருமேனிப் புயங்கன் ஆவான் பொன்னடிக்கே<BR>
            நிற்பீர் எல்லாந் தாழாதே நிற்கும் பரிசே ஒருப்படுமின்<BR>
            பிற்பால் நின்று பேழ்கணித்தாற் பெறுதற் கரியன் பெருமானே. ⁠611<BR>
            <BR>
            பெருமான் பேரானந்தத்துப் பிரியா திருக்கப் பெற்றீர்காள்<BR>
            அருமா லுற்றுப் பின்னைநீர் அம்மா அழுங்கி அரற்றாதே<BR>
            திருமா மணிசேர் திருக்கதவங் திறந்தபோதே சிவபுரத்துச்<BR>
            திருமா லறியாத் திருப்புயங்கன் திருத்தாள் சென்று சேர்வோமே. ⁠612<BR>
            <BR>
            சேரக் கருகதிச் சிந்தனையைத் திருந்த வைத்துச் சிந்திமின்<BR>
            போரிற் பொலியும் வேற்கண்ணாள் பங்கன் புயங்கன் அருளமுதம்<BR>
            ஆரப் பருகி ஆராத ஆர்வங்கூர அழுந்துவீர்<BR>
            போரப் புரிமின் சிவன்கழற்கே பொய்யிற் கிடந்து புரளாதே. ⁠613<BR>
            <BR>
            புரள்வார் தொழுவார் புகழ்வாராய் இன்றே வந்தாள் ஆகாதீர்<BR>
            மருள்வீர் பின்னை மதிப்பாரார் மதியுட் கலங்கி மயங்குவீர்<BR>
            தெருள்வீராகில் இதுசெய்ம்மின் சிவலோ கக்கோன் திருப்புயங்கன்<BR>
            அருளார் பெறுவார் அகலிடத்தே அந்தோ அந்தோ அந்தோவே. ⁠614<BR>
            <BR>
            திருச்சிற்றம்பலம்<BR>

</p>
</div>
</body>
</html>

