<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">
<p>



2 - திருச்சீரலைவாய் [திருச்செந்தூர்]   <BR>
<BR>
வைந்நுதி பொருத வடுஆழ் வரிநுதல்  78<BR>
வாடா மாலை ஓடையொடு துயல்வர<BR>
படுமணி இரட்டும் மருங்கின் கடுநடை  80<BR>
கூற்றத் தன்ன மாற்றஅரு மொய்ம்பின்<BR>
கால் கிளர்ந்தன்ன வேழம் மேல்கொண்டு<BR>
ஐவேறு உருவின் செய்வினை முற்றிய<BR>
முடியொடு விளங்கிய முரண்மிகு திருமணி<BR>
மின்உறழ் இமைப்பின் சென்னிப் பொற்ப  85<BR>
நகைதாழ்பு துயல்வரூஉம் வகைஅமை பொலங்குழை<BR>
சேண்விளங்கு இயற்கை வாள்மதி கவைஇ<BR>
அகலா மீனின் அவிர்வன இமைப்ப<BR>
தாஇல் கொள்கைத் தம்தொழில் முடிமார்<BR>
மனன்நேர்பு எழுதரு வாள் நிறமுகனே ...  90 <BR>
<BR>
மாஇருள் ஞாலம் மறுஇன்றி விளங்க  91<BR>
பல்கதிர் விரிந்தன்று ஒருமுகம்;<BR>
ஒருமுகம் - ஆர்வலர் ஏத்த அமர்ந்து இனிது ஒழுகி<BR>
காதலின் உவந்து வரம் கொடுத்தன்றே;<BR>
ஒருமுகம் - மந்திர விதியின் மரபுளி வழாஅ  95<BR>
அந்தணர் வேள்வி ஓர்க்கும்மே;<BR>
ஒருமுகம் - எஞ்சிய பொருள்களை ஏமுற நாடித்<BR>
திங்கள்போலத் திசை விளக்கும்மே;<BR>
ஒருமுகம் - செறுநர்த் தேய்த்துச் செல்சமம் முருக்கி<BR>
கறுவுகொள் நெஞ்சமொடு களம்வேட்டன்றே;  100<BR>
ஒருமுகம் - குறவர் மடமகள் கொடிபோல் நுசுப்பின்<BR>
மடவரல் வள்ளியொடு நகை அமர்ந்தன்றே<BR>
ஆங்கு அம்மூஇருமுகனும் முறைநவின்று ஒழுகலின் ...  103 <BR>
<BR>
ஆரம் தாழ்ந்த அம்பகட்டு மார்பின்  104<BR>
செம்பொறி வாங்கிய மொய்ம்பின் சுடர்விடுபு<BR>
வண்புகழ் நிறைந்து வசிந்துவாங்கு நிமிர்தோள்<BR>
விண்செலல் மரபின் ஐயர்க்கு ஏந்தியது ஒருகை;<BR>
உக்கம் சேர்த்தியது ஒருகை;<BR>
நலம்பெறு கலிங்கத்துக் குறங்கின்மிசை அசைஇயது ஒருகை;<BR>
அங்குசம் கடாவ ஒருகை;  110<BR>
இருகை - ஐஇரு வட்டமொடு எஃகுவலம் திரிப்ப;<BR>
ஒருகை - மார்பொடு விளங்க;<BR>
ஒருகை - தாரொடு பொலிய;<BR>
ஒருகை - கீழ்வீழ் தொடியொடு மீமிசைக் கொட்ப;<BR>
ஒருகை - பாடுஇன் படுமணி இரட்ட;  115<BR>
ஒருகை - நீல்நிற விசும்பின் மலிதுளி பொழிய;<BR>
ஒருகை - வான்அர மகளிர்க்கு வதுவை சூட்ட<BR>
ஆங்கு அப்பன்னிருகையும் பாற்பட இயற்றி ...  118 <BR>
<BR>
அந்தரப்பல்லியம் கறங்கத் திண்காழ்  119<BR>
வயிர்எழுந்து இசைப்ப வால்வளை ஞரல<BR>
உரம் தலைக்கொண்ட உரும்இடி முரசமொடு<BR>
பல்பொறி மஞ்ஞை வெல்கொடி அகவ<BR>
விசும்பு ஆறுஆக விரைசெலல் முன்னி<BR>
உலகம் புகழ்ந்த ஒங்குஉயர் விழுச்சீர்<BR>
அலைவாய்ச் சேறலும் நிலைஇயபண்பே, அதான்று ...  125 <BR>
<BR>

  </div>


<script src="script.js"></script>
</body>
</html>

