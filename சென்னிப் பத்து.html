<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls"></div>

  <div class="content">
<p>



        சென்னிப்பத்து - சிவவிளைவு<BR>
            (திருப்பெருந்துறையில் அருளியது - ஆசிரிய விருத்தம்)<BR>
            <BR>
            தேவ தேவன்மெய்ச் சேவகன் தென்பெ ருந்துறை நாயகன்<BR>
            மூவ ராலும் அறியொணாமுத லாய ஆனந்த மூர்த்தியான்<BR>
            யாவ ராயினும் அன்பரன்றி அறியொ ணாமலர்ச் சோதியான்<BR>
            தூயமாமலர்ச் சேவடிக்கண்நம் சென்னி மன்னிச் சுடருமே. ⁠579<BR>
            <BR>
            அட்டமூர்த்தி அழகன்இன்னமு தாய ஆனந்த வெள்ளத்தான்<BR>
            சிட்டன் மெய்ச்சிவ லோகநாயகன் தென்பெ ருந்துறைச் சேவகன்<BR>
            மட்டு வார்குழல் மங்கை யாளையோர் பாகம் வைத்த அழகன்தன்<BR>
            வட்ட மாமலர்ச் சேவடிக் கண்நம் சென்னி மன்னி மலருமே. ⁠580<BR>
            <BR>
            நங்கை மீரெனை நோக்குமின் நங்கள் நாதன் நம்பணி கொண்டவன்<BR>
            தெங்கு சோலைகள் சூழ்பெருந் துறை மேய சேவகன் நாயகன்<BR>
            மங்கை மார்கையில் வளையுங்கொண்டெம் உயிருங் கொண்டெம் பணிகொள்வான்<BR>
            பொங்கு மாமலர்ச் சேவடிக்கண்நம் சென்னி மன்னிப் பொலியுமே. ⁠581<BR>
            <BR>
            பத்தர் சூழப் பராபரன் பாரில் வந்துபார்ப் பானெனச்<BR>
            சித்தர் சூழச் சிவபிரான் தில்லை மூதூர் நடஞ்செய்வான்<BR>
            எத்தனாகிவந் தில்புகுந்தெமை ஆளுங் கொண்டெம் பணிகொள்வான்<BR>
            வைத்த மாமலர்ச் சேவடிக்கண்நம் சென்னி மன்னி மலருமே. ⁠582<BR>
            <BR>
            மாய வாழ்க்கையை மெய்யென் றெண்ணி மதித்திடா வகை நல்கினான்<BR>
            வேய தோளுமை பங்கன் எங்கள் திருப்பெ ருந்துறை மேவினான்<BR>
            காயத் துள்ளமு தூறஊறநீ கண்டு கொள்ளென்று காட்டிய<BR>
            சேய மாமலர்ச் சேவடிக்கண்நம் சென்னி மன்னி திகழுமே. ⁠583<BR>
            <BR>
            சித்தமே புகுந் தெம்மையாட் கொண்டு தீவினை கெடுத் துய்யலாம்<BR>
            பத்தி தந்துதன் பொற்கழற்கணே பன்மலர் கொய்து சேர்த்தலும்<BR>
            முத்தி தந்திந்த மூவுலகுக்கும் அப்பு றத்தெமை வைத்திடும்<BR>
            அத்தன் மாமலர்ச் சேவடிக்கண்நம் சென்னி மன்னி மலருமே. ⁠584<BR>
            <BR>
            பிறவி யென்னுமிக் கடலைநீந் தத்தன் பேரருள்தந் தருளினான்<BR>
            அறவை யென்றடி யார்கள் தங்கள் அருட்கு ழாம்புக விட்டுநல்<BR>
            உறவு செய்தெனை உய்யக்கொண்ட பிரான்தன் உண்மைப் பெருக்கமாம்<BR>
            திறமை காட்டிய சேவடிக்கண்நம் சென்னி மன்னி திகழுமே. ⁠585<BR>
            <BR>
            புழுவி னாற்பொதிந் திடுகுரம்பையிற் பொய் தனையொழி வித்திடும்<BR>
            எழில்கொள் சோதியெம் ஈசன்எம்பிரான் என்னு டையப்பன் என்றென்று<BR>
            தொழுத கையின ராகித் தூய்மலர்க் கண்கள் நீர்மல்குந் தொண்டர்க்கு<BR>
            வழுவி லாமலர்ச் சேவடிக்கண்நம் சென்னி மன்னி மலருமே. ⁠586<BR>
            <BR>
            வம்ப னாய்த்திரி வேனைவாவென்று வல்வி னைப்பகை மாய்த்திடும்<BR>
            உம்ப ரான்உல கூடறுத்தப் புறத்தனாய் நின்ற எம்பிரான்<BR>
            அன்பரானவர்க்கருளி மெய்யடி யார்கட் கின்பந் தழைந்திடுஞ்<BR>
            செம்பொன் மாமலர்ச் சேவடிக்கண்நம் சென்னி மன்னி திகழுமே. ⁠587<BR>
            <BR>
            முத்தனைமுதற் சோதியைமுக்கண் அப்பனை முதல் வித்தினைச்<BR>
            சித்தனைச்சிவ லோகனைத்திரு நாமம்பாடித் திரிதரும்<BR>
            பத்தர்காள்இங்கே வம்மின்நீர் உங்கள் பாசந்தீரப் பணிமினோ<BR>
            சித்தமார்தருஞ் சேவடிக்கண்நம் சென்னி மன்னி திகழுமே. ⁠588<BR>
            <BR>
            திருச்சிற்றம்பலம்<BR>
<a style="color:#5eadf7;" href="https://readslokas.github.io/திருவார்த்தை.html" target="_blank">திருவார்த்தை</a><BR>
</p>  
</div>
<script src="script.js"></script>
</body>
</html>

