<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">


இடரினுந் தளரினும் எனதுறுநோய்<BR>
தொடரினும் உனகழல் தொழுதெழுவேன்<BR>
கடல்தனில் அமுதொடு கலந்தநஞ்சை<BR>
மிடறினில் அடக்கிய வேதியனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….1<BR><BR>
வாழினுஞ் சாவினும் வருந்தினும்போய்<BR>
வீழினும் உனகழல் விடுவேனல்லேன்<BR>
தாழிளந் தடம்புனல் தயங்குசென்னிப்<BR>
போழிள மதிவைத்த புண்ணியனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….2<BR><BR>
நனவினுங் கனவினும் நம்பாவுன்னை<BR>
மனவினும் வழிபடல் மறவேன்அம்மான்<BR>
புனல்விரி நறுங்கொன்றைப் போதணிந்த<BR>
கனலெரி யனல்புல்கு கையவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….3<BR><BR>
தும்மலோ டருந்துயர் தோன்றிடினும்<BR>
அம்மல ரடியலால் அரற்றாதென்நாக்<BR>
கைம்மல்கு வரிசிலைக்<BR> கணையொன்றினால்<BR>
மும்மதிள் எரியெழ முனிந்தவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….4<BR><BR>
கையது வீழினுங் கழிவுறினுஞ்<BR>
செய்கழல் அடியலால் சிந்தைசெய்யேன்<BR>
கொய்யணி நறுமலர் குலாயசென்னி<BR>
மையணி மிடறுடை மறையவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….5<BR><BR>
வெந்துயர் தோன்றியோர் வெருவுறினும்<BR>
எந்தாயுன் அடியலால் ஏத்தாதென்நா<BR>
ஐந்தலை யரவுகொண் டரைக்கசைத்த<BR>
சந்தவெண் பொடியணி சங்கரனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….6<BR><BR>
வெப்பொடு விரவியோர் வினைவரினும்<BR>
அப்பாவுன் னடியலால் அரற்றாதென்நா<BR>
ஒப்புடை யொருவனை உருவழிய<BR>
அப்படி அழலெழ விழித்தவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….7<BR><BR>
பேரிடர் பெருகியோர் பிணிவரினுஞ்<BR>
சீருடைக் கழலலாற் சிந்தைசெய்யேன்<BR>
ஏருடை மணிமுடி இராவணனை<BR>
ஆரிடர் படவரை யடர்த்தவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….8<BR><BR>
உண்ணினும் பசிப்பினும் உறங்கினும்நின்<BR>
ஒண்மல ரடியலால் உரையாதென்நாக்<BR>
கண்ணனுங் கடிகமழ் தாமரைமேல்<BR>
அண்ணலும் அளப்பரி தாயவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….9<BR><BR>
பித்தொடு மயங்கியோர் பிணிவரினும்<BR>
அத்தாவுன் அடியலால் அரற்றாதென்நாப்<BR>
புத்தருஞ் சமணரும் புறனுரைக்கப்<BR>
பத்தர்கட் கருள்செய்து பயின்றவனே<BR>
இதுவோஎமை யாளுமா<BR>
றீவதொன் றெமக்கில்லையேல்<BR>
அதுவோவுன தின்னருள்<BR>
ஆவடு துறையரனே….10<BR><BR>
அலைபுனல் ஆவடு துறையமர்ந்த<BR>
இலைநுனை வேற்படை யெம்மிறையை<BR>
நலம்மிகு ஞானசம் பந்தன்சொன்ன<BR>
விலையுடை யருந்தமிழ் மாலைவல்லார்<BR>
வினையாயின நீங்கிப்போய்<BR>
விண்ணவர் வியனுலகம்<BR>
நிலையாகமுன் னேறுவர்<BR>
நிலமிசை நிலையிலரே….11<BR>

  </div>


<script src="script.js"></script>
</body>
</html>

