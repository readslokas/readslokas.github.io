<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls"></div>

  <div class="content">
<p>



        திருவார்த்தை – அறிவித்து அன்புறுத்தல்<BR>
            (திருப்பெருந்துறையில் அருளியது -அறுசீர்க் கழிநெடிலடி ஆசிரிய விருத்தம்)<BR>
            <BR>
            மாதிவர் பாகன் மறைபயின்ற வாசகன் மாமலர் மேயசோதி<BR>
            கோதில் பரங்கருணையடியார் குலாவுநீதி குண மாகநல்கும்<BR>
            போதலர் சோலைப் பெருந்துறையெம் புண்ணியன் மண்ணிடை வந்திழிந்து<BR>
            ஆதிப் பிரமம் வெளிப்படுத்த அருளறிவார் எம்பிரானாவாரே. ⁠589<BR>
            <BR>
            மாலயன் வானவர் கோனும்வந்து வணங்க அவர்க்கருள் செய்தஈசன்<BR>
            ஞாலம் அதனிடை வந்திழிந்து நன்னெறி காட்டி நலம்திகழும்<BR>
            கோல மணியணி மாடநீடு குலாவுமிடை வைமடநல்லாட்குச்<BR>
            சீல மிகக்கரு ணையளிக்குந் திறமறி வார்எம் பிரானாவாரே. ⁠590<BR>
            <BR>
            அணிமுடி ஆதி அமரர்கோமான் ஆனந்தக் கூத்தன் அறுசமயம்<BR>
            பணிவகை செய்து படவதேறிப் பாரொடு விண்ணும் பரவியேத்தப்<BR>
            பிணிகெடநல்கும் பெருந்துறையெம் பேரரு ளாளன்பெண் பாலுகந்து<BR>
            மணிவலை கொண்டுவான் மீன்விசிறும் வகையறிவார் எம்பிரானாவாரே. ⁠591<BR>
            <BR>
            வேடுரு வாகி மகேந்திரத்து மிகுகுறை வானவர் வந்துதன்னைத்<BR>
            தேட இருந்த சிவபெருமான் சிந்தனை செய்தடி யோங்களுய்ய<BR>
            ஆடல் அமர்ந்த பரிமாஏறி ஐயன் பெருந்துறை ஆதிஅந்நாள்<BR>
            ஏடர் களையெங்கும் ஆண்டுகொண்ட இயல்பறி வார்எம் பிரானாவாரே. ⁠592<BR>
            <BR>
            வந்திமை யோர்கள் வணங்கியேத்த மாக்கரு ணைக்கட லாய்அடியார்<BR>
            பந்தணை விண்டற நல்கும்எங்கள் பரமன் பெருந்துறை ஆதி அந்நாள்<BR>
            உந்து திரைக்கட லைக்கடந்தன் றோங்கு மதிலிலங்கை அதினிற்<BR>
            பந்தணை மெல்விர லாட்கருளும் பரிசறி வார்எம் பிரானாவாரே. ⁠593<BR>
            <BR>
            வேவத் திரிபுரஞ் செற்றவில்லி வேடுவனாய்க்கடி நாய்கள்சூழ<BR>
            ஏவற் செயல்செய்யுந் தேவர்முன்னே எம்பெருமான்தான் இயங்கு காட்டில்<BR>
            ஏவுண்ட பன்றிக் கிரங்கியீசன் எந்தை பெருந்துறை ஆதியன்று<BR>
            கேவலங் கேழலாய்ப் பால்கொடுத்த கிடப்பறி வார்எம் பிரானாவாரே. ⁠594<BR>
            <BR>
            நாதம் உடையதோர் நற்கமலப் போதினில் நண்ணிய நன்னுதலார்<BR>
            ஓதிப் பணிந்தலர் தூவியேத்த ஒளிவளர் சோதியெம் ஈசன் மன்னும்<BR>
            போதலர் சோலைப் பெருந்துறையெம் புண்ணியன் மண்ணிடை வந்து தோன்றிப்<BR>
            பேதங் கெடுத்தருள் செய்பெருமை அறியவல் லார்எம் பிரானாவாரே. ⁠595<BR>
            <BR>
            பூவலர் கொன்றைய மாலைமார்பன் போருகிர் வன்புலி கொன்றவீரன்<BR>
            மாதுநல் லாளுமை மங்கைபங்கன் வன்பொழில் சூழ்தென் பெருந்துறைக்கோன்<BR>
            ஏதில் பெரும்புகழ் எங்கள்ஈசன் இருங்கடல் வாணர்ற்குத் தீயில்தோன்றும்<BR>
            ஓவிய மங்கையர் தோள்புணரும் உருவறி வார்எம் பிரானாவாரே. ⁠596<BR>
            <BR>
            தூவெள்ளை நீறணி எம்பெருமான் சோதி மகேந்திர நாதன்வந்து<BR>
            தேவர் தொழும்பதம் வைத்தஈசன் தென்னன் பெருந்துறை ஆளிஅன்று<BR>
            காதல் பெருகக் கருணைகாட்டித் தன்கழல் காட்டிக் கசிந்துருகக்<BR>
            கேதங் கெடுத்தென்னை ஆண்டருளும் கிடப்பறி வார்எம் பிரானாவாரே. ⁠597<BR>
            <BR>
            அங்கணன் எங்கள் அமரர்பெம்மான் அடியார்க் கமுதன் அவனிவந்த<BR>
            எங்கள் பிரான்இரும் பாசந்தீர இகபரம் ஆயதோர் இன்பமெய்தச்<BR>
            சங்கங் கவர்ந்துவண் சாத்தினோடுஞ் சதுரன் பெருந்துறை ஆளிஅன்று<BR>
            மங்கையர் மல்கும் மதுரைசேர்ந்த வகையறி வார்எம் பிரானாவாரே. ⁠598<BR>
            <BR>
            திருச்சிற்றம்பலம்<BR>
<a style="color:#5eadf7;" href="https://readslokas.github.io/எண்ணப் பதிகம்.html" target="_blank">எண்ணப் பதிகம்</a><BR>
</p>  
</div>
<script src="script.js"></script>
</body>
</html>

