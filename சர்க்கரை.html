vireplace


  மாதமும் தின வாரமும் திதி<BR>
    யோகமும் பல நாள்களும் படர்<BR>
    மாதிரம் திரி கோள்களும் கழல்<BR>
    பேணும் அன்பர்கள் பால் நலம் தர<BR>
    <BR>
    வற்சலம் அதுசெயும் அருட்குணா<BR>
    சிறந்த விற்பனர் அகக்கணா<BR>
    மற்புய அசுரரை ஒழித்தவா<BR>
    அனந்த சித்துரு எடுத்தவா<BR>
    <BR>
    மால் அயன் சுரர்கோனும் உம்பர்<BR>
    எலாரும் வந்தனமே புரிந்திடு<BR>
    வானவன் சுடர் வேலவன் குரு<BR>
    ஞான கந்தபிரான் எனும்படி<BR>
    <BR>
    மத்தக மிசைமுடி தரித்தவா<BR>
    குளிர்ந்த கத்திகை பரித்தவா<BR>
    மட்டறும் இகல் அயில் பிடித்தவா<BR>
    சிவந்த அக்கினி நுதற்கணா  . . . . . . சிவகுரு எனும் நாதா 1<BR>
    <BR>
    நாத இங்கித வேதமும் பல்<BR>
    புராணமும் கலைஆகமங்களும்<BR>
    நாத உன் தனி வாயில் வந்தனவே<BR>
    எனுந்துணிபே அறிந்தபின்<BR>
    <BR>
    நச்சுவது இவண்எது கணித்தையோ<BR>
    செறிந்த ஷட்பகை கெடுத்துமே<BR>
    நட்புடை அருளமிழ்து உணில் சதா<BR>
    சிறந்த துத்தியை அளிக்குமே<BR>
    <BR>
    நாளும் இன்புஉயர் தேனினும் சுவை<BR>
    ஈயும் விண்டலமே வரும் சுரர்<BR>
    நாடியுண்டிடு போஜனம் தனி<BR>
    லேயும் விஞ்சிடுமே கரும்பொடு<BR>
    <BR>
    நட்டம் இன் முப்பழ முவர்க்குமே<BR>
    விளைந்த சர்க்கரை கசக்குமே<BR>
    நற்சுசி முற்றிய பயத்தொடே<BR>
    கலந்த புத்தமு தினிக்குமோ  . . . . . . அதை இனி அருளாயோ 2<BR>
    <BR>
    பூதலம் தனிலேயு (ம்) நன்கு உடை<BR>
    மீதலம் தனி லேயும் வண்டு அறு<BR>
    பூ மலர்ந்தவு னாத வம்பத<BR>
    நேயம் என்பதுவே தினம் திகழ்<BR>
    <BR>
    பொற்புறும் அழகது கொடுக்குமே<BR>
    உயர்ந்த மெய்ப்பெயர் புணர்த்துமே<BR>
    பொய்த்திட வினைகளை அறுக்குமே<BR>
    மிகுந்த சித்திகள் பெருக்குமே<BR>
    <BR>
    பூரணம் தருமே நிரம்பு எழில்<BR>
    ஆதனம் தருமேஅணிந்திடு<BR>
    பூடணம் தருமே இகந்தனில்<BR>
    வாழ்வதும் தருமே உடம்பொடு<BR>
    <BR>
    பொக்கறு புகழினை அளிக்குமே<BR>
    பிறந்து செத்திடல் தொலைக்குமே<BR>
    புத்தியில் அறிவினை விளக்குமே<BR>
    நிறைந்த முத்தியும் இசைக்குமே  . . . . . . இதைநிதம் உதவாயோ 3<BR>
    <BR>
    சீதளம் சொரி கோதில் பங்கயமே<BR>
    மலர்ந்திடு வாவி தங்கிய<BR>
    சீர் அடர்ந்தவிர் ஆவினன்குடி<BR>
    ஏரகம் பரபூத ரம்சிவ<BR>
    <BR>
    சித்தரும் முனிவரும் வசித்த<BR>
    சோலையும் திரைக்கடல் அடிக்கும்வாய்<BR>
    செற்கணம் உலவிடு பொருப்பெலாம்<BR>
    இருந்து அளித்தருள் அயில் கையா<BR>
    <BR>
    தேன் உறைந்திடு கான கந்தனில்<BR>
    மானிளம் சுதையால் இரும் சரை<BR>
    சேர் உடம்பு தளாட வந்த<BR>
    சன்யாச சுந்தரரூப அம்பர<BR>
    <BR>
    சிற்பர வெளிதனில் நடிக்குமா<BR>
    அகண்ட தத்துவ பரத்துவா<BR>
    செப்பரும் ரகசிய நிலைக்குளே<BR>
    விளங்கு தற்பர திரித்துவா  . . . . . . திருவளர் முருகோனே 4<BR>
    <BR>
    <BR>

</p>
</div>
</body>
</html>

