<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">


      அன்னைப் பத்து<BR>
        தில்லையில் அருளியது<BR>
        <BR>
        வேத மொழியர்வெண் ணீற்றர்செம் மேனியர்<BR>
        நாதப் பறையினர் அன்னே என்னும்<BR>
        நாதப் பறையினர் நான்முகன் மாலுக்கும்<BR>
        நாதரிந் நாதனார் அன்னே என்னும் ⁠338<BR>
        <BR>
        கண்ணஞ் சனத்தார் கருணைக் கடலினர்<BR>
        உள்நின் றுருக்குவர் அன்னே என்னும்<BR>
        உள்நின் றுருக்கி உலப்பிலா ஆனந்தக்<BR>
        கண்ணீர் தருவரால் அன்னே என்னும் ⁠339<BR>
        <BR>
        நித்த மணாளர் நிரம்ப அழகியர்<BR>
        சித்தத் திருப்பரால் அன்னே என்னும்<BR>
        சித்தத் திருப்பவர் தென்னன் பெரும்துறை<BR>
        அத்தர்ஆ னந்தரால் அன்னே என்னும் ⁠340<BR>
        <BR>
        ஆடரப் பூணுடைத் தோல்பொடிப் பூசிற்றோர்<BR>
        வேடம் இருந்தவா றன்னே என்னும்<BR>
        வேடம் இருந்தவா கண்டுகண் டென்னுள்ளம்<BR>
        வாடும் இதுவென்ன அன்னே என்னும் ⁠341<BR>
        <BR>
        நீண்ட கரத்தர் நெறிதரு குஞ்சியர்<BR>
        பாண்டிநன் னாடரால் அன்னே என்னும்<BR>
        பாண்டிநன் னாடர் பரந்தெழு சிந்தையை<BR>
        ஆண்டன்பு செய்வரால் அன்னே என்னும் ⁠342<BR>
        <BR>
        உன்னற் கரியசீர் உத்தர மங்கையர்<BR>
        மன்னுவ தென்நெஞ்சில் அன்னே என்னும்<BR>
        மன்னுவ தென்நெஞ்சில் மாலயன் காண்கிலார்<BR>
        என்ன அதியசம் அன்னே என்னும் ⁠343<BR>
        <BR>
        வெள்ளைக் கலிங்கத்தர் வெண்திரு முண்டத்தர்<BR>
        பள்ளிக்குப் பாயத்தர் அன்னே என்னும்<BR>
        பள்ளிக்குப் பாயத்தர் பாய்பரி மேற்கொண்டென்<BR>
        உள்ளங் கவர்வரால் அன்னே என்னும் ⁠344<BR>
        <BR>
        தாளி அறுகினர் சந்தனச் சாந்தினர்<BR>
        ஆளெம்மை ஆள்வரால் அன்னே என்னும்<BR>
        ஆளெம்மை ஆளும் அடிகளார் தங்கையில்<BR>
        தாள மிருந்தவா றன்னே என்னும் ⁠345<BR>
        <BR>
        தையலோர் பங்கினர் தாபத வேடத்தர்<BR>
        ஐயம் புகுவரால் அன்னே என்னும்<BR>
        ஐயம் புகுந்தவர் போதலும் என்னுள்ளம்<BR>
        நையுமிது வென்னே அன்னே என்னும் ⁠346<BR>
        <BR>
        கொன்றை மதியமும் கூவிள மத்தமும்<BR>
        துன்றிய சென்னியர் அன்னே என்னும்<BR>
        துன்றிய சென்னியின் மத்தம்உன் மத்தமே<BR>
        இன்றெனக் கானவா றன்னே என்னும் ⁠348<BR>
        <BR>
        திருச்சிற்றம்பலம்<BR>

</p>
</div>
</body>
</html>

