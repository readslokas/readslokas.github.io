<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls"></div>

  <div class="content">
<p>



    குமர குருபர குணதர நிசிசர<BR>
    திமிர தினகர சரவண பவகிரி<BR>
    குமரி சுதபகி ரதிசுத சுரபதி குலமானுங்<BR>
    <BR>
    குறவர் சிறுமியு மருவிய திரள்புய<BR>
    முருக சரணென வுருகுதல் சிறிதுமில்<BR>
    கொடிய வினையனை யவலனை யசடனை யதிமோகக்<BR>
    <BR>
    கமரில் விழவிடு மழகுடை யரிவையர்<BR>
    களவி னொடுபொரு ளளவள வருளிய<BR>
    கலவி யளறிடை துவளுறும் வெளிறனை யினிதாளக்<BR>
    <BR>
    கருணை யடியரொ டருணையி லொருவிசை<BR>
    சுருதி புடைதர வருமிரு பரிபுர<BR>
    கமல மலரடி கனவிலு நனவிலு மறவேனே<BR>
    <BR>
    தமர மிகுதிரை யெறிவளை கடல்குடல்<BR>
    மறுகி யலைபட விடநதி யுமிழ்வன<BR>
    சமுக முககண பணபணி பதிநெடு வடமாகச்<BR>
    <BR>
    சகல வுலகமு நிலைபெற நிறுவிய<BR>
    கனக கிரிதிரி தரவெகு கரமலர்<BR>
    தளர வினியதொ ரமுதினை யொருதனி கடையாநின்<BR>
    <BR>
    றமரர் பசிகெட வுதவிய க்ருபைமுகில்<BR>
    அகில புவனமு மளவிடு குறியவன்<BR>
    அளவு நெடியவ னளவிட அரியவன் மருகோனே<BR>
    <BR>
    அரவு புனைதரு புநிதரும் வழிபட<BR>
    மழலை மொழிகொடு தெளிதர வொளிதிகழ்<BR>
    அறிவை யறிவது பொருளென அருளிய பெருமாளே<BR>

</p>  
</div>
<script src="script.js"></script>
</body>
</html>

