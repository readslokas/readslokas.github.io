thisisthefirstline
      ஆசைப்பத்து<BR>
        ஆசைப்பத்து - ஆத்தும இலக்கணம்<BR>
        (திருப்பெருந்துறையில் அருளியது)<BR>
        <BR>
        கருடக்கொடியோன் காணமாட்டாக் கழற்சே வடியென்னும்<BR>
        பொருளைத் தந்திங் கென்னை யாண்ட பொல்லா மணியேயோ<BR>
        இருளைத் துரந்திட் டிங்கே வாவென்றங்கே கூவும்<BR>
        அருளைப் பெறுவான் ஆசைப்பட்டேன் கண்டாய் அம்மானே ⁠418<BR>
        <BR>
        மொய்ப்பால் நரம்பு கயிறாக மூளை என்பு தோல் போர்த்த<BR>
        குப்பாயம்புக் கிருக்க கில்லேன் கூவிக்கொள்ளாய் கோவேயோ<BR>
        எப்பா லவர்க்கும் அப்பாலாம் என்னாரமுதேயோ<BR>
        அப்பா காண ஆசைப்பட்டேன் கண்டாய் அம்மானே ⁠419<BR>
        <BR>
        சீவார்ந் தீமொய்த் தழுக்கொடு திரியுஞ் சிறுகுடில் இது சிதையக்<BR>
        கூவாய் கோவே கூத்தா காத்தாட் கொள்ளுங் குருமணியே<BR>
        தேவா தேவர்க் கரியானே சிவனே சிறிதென் முகநோக்கி<BR>
        ஆவா வென்ன ஆசைப்பட்டேன் கண்டாய் அம்மானே ⁠420<BR>
        <BR>
        மிடைந்தெலும் பூத்தை மிக்கழுக் கூறல் வீறிலி நடைக்கூடம்<BR>
        தொடர்ந்தெனை நலியத் துயருறு கின்றேன் சோற்றமெம்பெருமானே<BR>
        உடைந்துநைந் துருகி உன்னொளி நோக்கி உன்திரு மலர்ப்பாதம்<BR>
        அடைந்து நின்றிடுவான் ஆசைப்பட்டேன் கண்டாய் அம்மானே ⁠421<BR>
        <BR>
        அளிபுண்ணகத்துப் புறந்தோல் மூடி அடியேனுடையாக்கை<BR>
        புளியம் பழமொத் திருந்தேன் இருந்தும்விடையாய் பொடியாடி<BR>
        எளிவந்தென்னை ஆண்டுகொண்ட என்னாரமுதேயோ<BR>
        அளியேன் என்ன ஆசைப்பட்டேன் கண்டாய் அம்மானே ⁠422<BR>
        <BR>
        எய்த்தேன் நாயேன் இனியிங் கிருக்ககில்லேன் இவ்வாழ்க்கை<BR>
        வைத்தாய் வாங்காய் வானோர் அறியா மலர்ச்சே வடியானே<BR>
        முத்தா உன்றன் முகவொளி நோக்கி முறுவல் நகைகாண<BR>
        அத்தா சால ஆசைப்பட்டேன் கண்டாய் அம்மானே ⁠423<BR>
        <BR>
        பாரோர் விண்ணோர் பரவியேத்தும் பரனே பரஞ்சோதீ<BR>
        வாராய் வாரா வுலகந்தந்து வந்தாட்கொள்வானே<BR>
        பேராயிரமும் பரவித் திரிந்தெம் பெருமான் என ஏத்த<BR>
        ஆரா அமுதே ஆசைப்பட்டேன் கண்டாய் அம்மானே ⁠424<BR>
        <BR>
        கையால் தொழுதுன் கழற்சே வடிகள் கழுமத் தழுவிக்கொண்டு<BR>
        எய்யா தென்றன்தலைமேல் வைத்தெம்பெருமான் பெருமானென்று<BR>
        ஐயா என்றன் வாயா லரற்றி அழல்சேர் மெழுகொப்ப<BR>
        ஐயாற் றரசே ஆசைப்பட்டேன் கண்டாய் அம்மானே ⁠425<BR>
        <BR>
        செடியா ராக்கைத் திறமற வீசிச் சிவபுரநகர்புக்குக்<BR>
        கடியார் சோதி கண்டுகொண்டென் கண்ணினை களிகூரப்<BR>
        படிதா னில்லாப் பரம்பரனே உன்பழஅடியார் கூட்டம்<BR>
        அடியேன் காண ஆசைப்பட்டேன் கண்டாய் அம்மானே ⁠426<BR>
        <BR>
        வெஞ்சேலனைய கண்ணார்தம் வெகுளிவலையில் அகப்பட்டு<BR>
        நைஞ்சேன் நாயேன் ஞானச் சுடரே நானோர் துணைகாணேன்<BR>
        பஞ்சேரடியாள் பாகத்தொருவா பவளத் திருவாயால்<BR>
        அஞ்சேல் என்ன ஆசைப்பட்டேன் கண்டாய் அம்மானே ⁠427<BR>
        <BR>
        திருச்சிற்றம்பலம்<BR>

</p>
</div>
</body>
</html>

