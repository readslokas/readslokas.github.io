thisisthefirstline
        திருப்பாண்டிப் பதிகம்<BR>
            <BR>
            பரு வரை மங்கை தன் பங்கரை, பாண்டியற்கு ஆர் அமுது ஆம்<BR>
            ஒருவரை, ஒன்றும் இலாதவரை, கழல் போது இறைஞ்சி,<BR>
            தெரிவர நின்று, உருக்கி, பரி மேற்கொண்ட சேவகனார்<BR>
            ஒருவரை அன்றி, உருவு அறியாது என் தன் உள்ளம் அதே<BR>
            <BR>
            சதுரை மறந்து, அறி மால் கொள்வர் சார்ந்தவர் சாற்றிச் சொன்னோம்<BR>
            கதிரை மறைத்தன்ன சோதி, கழுக்கடை கைப் பிடித்து,<BR>
            குதிரையின் மேல் வந்து கூடிடுமேல், குடி கேடு கண்டீர்!<BR>
            மதுரையர் மன்னன் மறு பிறப்பு ஓட மறித்திடுமே<BR>
            <BR>
            நீர் இன்ப வெள்ளத்துள் நீந்திக் குளிக்கின்ற நெஞ்சம் கொண்டீர்<BR>
            பார் இன்ப வெள்ளம் கொள, பரி மேற்கொண்ட பாண்டியனார்,<BR>
            ஓர் இன்ப வெள்ளத்து உருக் கொண்டு, தொண்டரை உள்ளம் கொண்டார்<BR>
            பேர் இன்ப வெள்ளத்துள், பெய் கழலே சென்று பேணுமினே<BR>
            <BR>
            செறியும் பிறவிக்கு நல்லவர் செல்லல்மின் தென்னன், நல் நாட்டு<BR>
            இறைவன், கிளர்கின்ற காலம் இக் காலம், எக் காலத்துள்ளும்<BR>
            அறிவு ஒண் கதிர் வாள் உறை கழித்து, ஆனந்த மாக் கடவி,<BR>
            எறியும் பிறப்பை, எதிர்ந்தார் புரள, இரு நிலத்தே<BR>
            <BR>
            காலம் உண்டாகவே, காதல் செய்து உய்ம்மின் கருது அரிய<BR>
            ஞாலம் உண்டானொடு, நான்முகன், வானவர், நண் அரிய<BR>
            ஆலம் உண்டான் எங்கள் பாண்டிப் பிரான் தன் அடியவர்க்கு<BR>
            மூல பண்டாரம் வழங்குகின்றான்: வந்து, முந்துமினே<BR>
            <BR>
            ஈண்டிய மாயா இருள் கெட, எப் பொருளும் விளங்க,<BR>
            தூண்டிய சோதியை, மீனவனும் சொல்ல வல்லன் அல்லன்<BR>
            வேண்டிய போதே விலக்கு இலை வாய்தல் விரும்புமின் தாள்<BR>
            பாண்டியனார் அருள்செய்கின்ற முத்திப் பரிசு இதுவே<BR>
            <BR>
            மாய வனப் பரி மேற்கொண்டு, மற்று அவர் கைக்கொளலும்,<BR>
            போய் அறும், இப் பிறப்பு என்னும் பகைகள்: புகுந்தவருக்கு,<BR>
            ஆய, அரும் பெரும், சீர் உடைத் தன் அருளே அருளும்:<BR>
            சேய நெடும் கொடைத் தென்னவன் சேவடி சேர்மின்களே<BR>
            <BR>
            அழிவு இன்றி நின்றது ஒர் ஆனந்த வெள்ளத்திடை அழுத்தி,<BR>
            கழிவு இல் கருணையைக் காட்டி, கடிய வினை அகற்றி,<BR>
            பழ மலம் பற்று அறுத்து, ஆண்டவன், பாண்டிப் பெரும் பதமே,<BR>
            முழுது உலகும், தருவான், கொடையே சென்று முந்துமினே<BR>
            <BR>
            விரவிய தீ வினை மேலைப் பிறப்பு முந்நீர் கடக்கப்,<BR>
            பரவிய அன்பரை, என்பு உருக்கும் பரம் பாண்டியனார்,<BR>
            புரவியின் மேல் வர, புந்தி கொளப்பட்ட பூம் கொடியார்<BR>
            மர இயல் மேற்கொண்டு, தம்மையும் தாம் அறியார், மறந்தே<BR>
            <BR>
            கூற்றை வென்று, ஆங்கு ஐவர் கோக்களையும் வென்று இருந்து, அழகால்<BR>
            வீற்றிருந்தான், பெரும் தேவியும், தானும் ஒர் மீனவன்பால்<BR>
            ஏற்று வந்து, ஆர் உயிர் உண்ட, திறல் ஒற்றைச் சேவகனே<BR>
            தேற்றம் இலாதவர்! சேவடி சிக்கெனச் சேர்மின்களே<BR>

</p>
</div>
</body>
</html>

