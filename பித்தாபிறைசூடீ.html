<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">
<p>



பித்தாபிறைசூடீ பெருமானே அருளாளா<BR>
எத்தான்மற வாதேநினைக்கின்றேன்மனத் துன்னை<BR>
<BR>
வைத்தாய்பெண்ணைத் தென்பால்<BR>
வெண்ணெய் நல்லூர் அருட்டுறையுள்<BR>
அத்தாஉனக் காளாயினி அல்லேன்எனல் ஆமே 1<BR>
<BR>
நாயேன்பல நாளும்நினைப்பின்றிமனத் துன்னைப்<BR>
பேயாய்த்திரிந் தெய்த்தேன்பெறலாகாவருள் பெற்றேன்<BR>
வேயார்பெண்ணைத் தென்பால்வெண்ணெய்நல்லூர் அருட்டுறையுள்<BR>
ஆயாஉனக் காளாயினி அல்லேன்எனல் ஆமே 2<BR>
<BR>
மன்னேமறவாதேநினைக்கின்றேன்மனத் துன்னைப்<BR>
பொன்னேமணி தானேவயிரம்மே பொருதுந்தி<BR>
மின்னார் பெண்ணைத் தென்பால்வெண்ணெய்நல்லூர் அருட்டுறையுள்<BR>
அன்னே உனக்காளாயினி அல்லேன்எனல் ஆமே 3<BR>
<BR>
முடியேன் இனிப்பிறவேன் பெறின் மூவேன்பெற்றம் ஊர்தீ<BR>
கொடியேன்பல பொய்யேஉரைப் பேனைக்குறிக் கொள்நீ<BR>
செடியார்பெண்ணைத் தென்பால்வெண்ணெய்நல்லூர் அருட்டுறையுள்<BR>
அடிகேளுனக் காளாயினி அல்லேன்எனல் ஆமே 4<BR>
<BR>
பாதம்பணி வார்கள்பெறும் பண்டம்மது பணியாய்<BR>
ஆதன்பொருள் ஆனேன்அறிவில்லேன் அருளாளா<BR>
தாதார்பெண்ணைத் தென்பால்வெண்ணெய்நல்லூர் அருட்டுறையுள்<BR>
ஆதீஉனக் காளாயினி அல்லேன்எனல் ஆமே 5<BR>
<BR>
தண்ணார்மதி சூடீதழல் போலும்திரு மேனீ<BR>
எண்ணார்புரம் மூன்றும்எரி உண்ணநகை செய்தாய்<BR>
மண்ணார்பெண்ணைத் தென்பால்வெண்ணெய்நல்லூர் அருட்டுறையுள்<BR>
அண்ணாஉனக் காளாயினி அல்லேன்எனல் ஆமே  6<BR>
<BR>
ஊனாய்உயிர் ஆனாய்உடல் ஆனாய்உல கானாய்<BR>
வானாய்நிலன் ஆனாய்கடல் ஆனாய்மலை ஆனாய்<BR>
தேனார்பெண்ணைத் தென்பால்வெண்ணெய்நல்லூர் அருட்டுறையுள்<BR>
ஆனாய்உனக் காளாயினி அல்லேன்எனல் ஆமே 7<BR>
<BR>
ஏற்றார்புரம் மூன்றும்எரி உண்ணச்சிலை தொட்டாய்<BR>
தேற்றாதன சொல்லித்திரிவேனோசெக்கர் வானீர்<BR>
ஏற்றாய்பெண்ணைத் தென்பால்வெண்ணெய்நல்லூர் அருட்டுறையுள்<BR>
ஆற்றாயுனக் காளாயினி அல்லேன்எனல் ஆமே 8<BR>
<BR>
மழுவாள்வலன் ஏந்தீமறைஓதீமங்கை பங்கா<BR>
தொழுவார்அவர் துயர்ஆயின தீர்த்தல்உன தொழிலே<BR>
செழுவார்பெண்ணைத் தென்பால்வெண்ணெய்நல்லூர் அருட்டுறையுள்<BR>
அழகாஉனக் காளாயினி அல்லேன்எனல் ஆமே 9<BR>
<BR>
காரூர்புனல் எய்திக்கரைகல்லித்திரைக் கையால்<BR>
பாரூர்புகழ் எய்தித்திகழ்பன்மாமணி உந்திச்<BR>
சீரூர்பெண்ணைத் தென்பால்வெண்ணெய்நல்லூர் அருட்டுறையுள்<BR>
ஆரூரன்எம் பெருமாற்காள் அல்லேன்எனல் ஆமே 10<BR>

  </div>


<script src="script.js"></script>
</body>
</html>

