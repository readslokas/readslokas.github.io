<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">

கீர்த்தித் திரு அகவல்<BR>
(தில்லையில் அருளியது - நிலைமண்டில ஆசிரியப்பா)<BR>
<BR>
தில்லை மூதூர் ஆடிய திருவடி<BR>
பல் உயிர் எல்லாம் பயின்றனன் ஆகி<BR>
எண்இல் பல்குணம் எழில்பெற விளங்கி<BR>
மண்ணும் விண்ணும் வானோர் உலகும்<BR>
துன்னிய கல்வி தோற்றியும் அழித்தும் 20<BR>
<BR>
என்னுடை இருளை ஏறத்துரந்தும்<BR>
அடியார் உள்ளத்து அன்பு மீதூரக்<BR>
குடியாக் கொண்ட கொள்கையும் சிறப்பும்<BR>
மன்னு மாமலை மகேந்திரம் அதனில்<BR>
சொன்ன ஆகமம் தோற்றுவித்து அருளியும் 21<BR>
<BR>
கல்லா டத்துக் கலந்து இனிது அருளி<BR>
நல்லா ளோடு நயப்புறவு எய்தியும்<BR>
பஞ்சப் பள்ளியில் பால்மொழி தன்னொடும்<BR>
எஞ்சாது ஈண்டும் இன்அருள் விளைத்தும்<BR>
கிராத வேடமொடு கிஞ்சுக வாயவள் 22<BR>
<BR>
விராவு கொங்கை நல்தடம் படிந்தும்<BR>
கேவேடர் ஆகிக் கெளிறது படுத்தும்<BR>
மாவேட்டு ஆகிய ஆகமம் வாங்கியும்<BR>
மற்றவை தம்மை மகேந்திரத்து இருந்து<BR>
உற்ற ஐம் முகங்களால் பணித்து அருளியும் 23<BR>
<BR>
நந்தம் பாடியில் நான் மறையோனாய்<BR>
அந்தமில் ஆரியனாய் அமர்ந்து அருளியும்<BR>
வேறு வேறு உருவும் வேறுவேறு இயற்கையும்<BR>
நூறு நூறு ஆயிரம் இயல்பினது ஆகி<BR>
ஏறு உடை ஈசன் இப்புவனியை உய்யக் 24<BR>
<BR>
கூறு உடை மங்கையும் தானும் வந்தருளிக்<BR>
குதிரையைக் கொண்டு குடநாடு அதன்மிசைச் <BR>
சதுர்படத் சாத்தாய்த் தான் எழுந்தருளியும்<BR>
வேலம் புத்தூர் விட்டேறு அருளிக்<BR>
கோலம் பொலிவு காட்டிய கொள்கையும் 25<BR>
<BR>
தர்ப்பணம் அதனில் சாந்தம் புத்தூர்<BR>
வில்பொரு வேடற்கு ஈந்த விளைவும்<BR>
மொக்கணி அருளிய முழுத்தழல் மேனி<BR>
சொக்கது ஆகக் காட்டிய தொன்மையும்<BR>
அரியொடு பிரமற்கு அளவு அறி ஒண்ணான் 26<BR>
<BR>
நரியைக் குதிரை ஆக்கிய நன்மையும்<BR>
ஆண்டுகொண்டருள அழகுறு திருவடி<BR>
பாண்டியன் தனக்குப் பரிமாவிற்று<BR>
ஈண்டு கனகம் இசையப் பெறாஅது<BR>
ஆண்டான் எம்கோன் அருள்வழி இருப்பத் 27<BR>
<BR>
தூண்டு சோதி தோற்றிய தொன்மையும்<BR>
அந்தணன் ஆகி ஆண்டுகொண்டருளி<BR>
இந்திர ஞாலம் காட்டிய இயல்பும்<BR>
மதுரைப் பெருநன் மாநகர் இருந்து<BR>
குதிரைச் சேவகன் ஆகிய கொள்கையும் 28<BR>
<BR>
ஆங்கது தன்னில்  அடியவட்காகப்<BR>
பாங்காய் மண் சுமந்தருளிய பரிசும்<BR>
உத்தர கோச மங்கையுள் இருந்து<BR>
வித்தக வேடங் காட்டிய இயல்பும்<BR>
பூவணம் அதனில் பொலிந்து இருந்து அருளித் 29<BR>
<BR>
தூவண மேனி காட்டிய தொன்மையும்<BR>
வாத வூரினில் வந்து இனிது அருளிப்<BR>
பாதச் சிலம்பொலி காட்டிய பண்பும்<BR>
திருவார் பெருந்துறைச் செல்வன் ஆகிக்<BR>
கருவார் சோதியில் கரந்த கள்ளமும் 30<BR>
<BR>
பூவலம் அதனில் பொலிந்து இனிது அருளிப்<BR>
பாவ நாசம் ஆக்கிய பரிசும்<BR>
தண்ணீர்ப் பந்தர் சயம்பெற வைத்து<BR>
நன்நீர்ச் சேவகன் ஆகிய நன்மையும்<BR>
விருந்தினன் ஆகி வெண்காடு அதனில் 31<BR>
<BR>
குருந்தின் கீழ் அன்றிருந்த கொள்கையும்<BR>
பட்ட மங்கையில் பாங்காய் இருந்து அங்கு<BR>
அட்ட மாசித்தி அருளிய அதுவும்<BR>
வேடுவன் ஆகி வேண்டு உருக் கொண்டு<BR>
காடது தன்னில் கரந்த கள்ளமும் 32<BR>
<BR>
மெய்க் காட்டிட்டு வேண்டு உருக் கொண்டு<BR>
தக்கான் ஒருவன் ஆகிய தன்மையும்<BR>
ஓரியூரின் உகந்து இனிது அருளி<BR>
பாரிரும் பாலகன் ஆகிய பரிசும்<BR>
பாண்டூர் தன்னில் ஈண்ட இருந்தும் 33<BR>
<BR>
தேவூர்த் தென்பால் திகழ்தரு தீவில்<BR>
கோவார் கோலம் கொண்ட கொள்கையும்<BR>
தேன் அமர் சோலைத் திருவாரூரில்<BR>
ஞானம் தன்னை நல்கிய நன்மையும்<BR>
இடைமருது அதனில் ஈண்ட இருந்து 34<BR>
<BR>
படிமப் பாதம் வைத்த அப்பரிசும்<BR>
ஏகம் பத்தில் இயல்பாய் இருந்து<BR>
பாகம் பெண்ணோடு ஆயின பரிசும்<BR>
திருவாஞ்சியத்தில் சீர்பெற இருந்து<BR>
மருவார் குழலியொடு மகிழ்ந்த வண்ணமும் 35<BR>
<BR>
சேவகன் ஆகித் திண்சிலை ஏந்திப்<BR>
பாவகம் பலபல காட்டிய பரிசும்<BR>
கடம்பூர் தன்னில் இடம்பெற இருந்தும்<BR>
ஈங்கோய் மலையில் எழிலது காட்டியும்<BR>
ஐயாறு அதனில் சைவன் ஆகியும் 36<BR>
<BR>
துருத்தி தன்னில் அருத்தியோடு இருந்தும்<BR>
திருப்பனையூரில் விருப்பன் ஆகியும்<BR>
கழுமலம் அதனில் காட்சி கொடுத்தும்<BR>
கழுக்குன்று அதனில் வழுக்காது இருந்தும்<BR>
புறம்பயம் அதனில் அறம்பல அருளியும் 37<BR>
<BR>
குற்றாலத்துக் குறியாய் இருந்தும்<BR>
அந்தமில் பெருமை அழல் உருக் கரந்து<BR>
சுந்தர வேடத்து ஒருமுதல் உருவுகொண்டு<BR>
இந்திர ஞாலம் போலவந்து அருளி<BR>
எவ்வெவர் தன்மையும் தன்வயிற் படுத்துத் 38<BR>
<BR>
தானே ஆகிய தயாபரன் எம் இறை<BR>
சந்திர தீபத்துச் சாத்திரன் ஆகி<BR>
அந்தரத்து இழிந்து வந்து அழகு அமர் பாலையுள்<BR>
சுந்தரத் தன்மையொடு துதைந்து இருந்தருளியும்<BR>
மந்திர மாமலை மகேந்திர வெற்பன் 39<BR>
<BR>
அந்தம் இல் பெருமை அருள் உடை அண்ணல்<BR>
எம் தமை ஆண்ட பரிசு அது பகரின்<BR>
ஆற்றல் அதுவுடை அழகமர் திரு உரு<BR>
நீற்றுக் கோடி நிமிர்ந்து காட்டியும்<BR>
ஊனம் தன்னை ஒருங்குடன் அறுக்கும் 40<BR>
<BR>
ஆனந் தம்மே ஆறா அருளியும்<BR>
மாதில் கூறுடை மாப்பெரும் கருணையன்<BR>
நாதப் பெரும்பறை நவின்று கறங்கவும்<BR>
அழுக்கு அடையாமல் ஆண்டுகொண்டு அருள்பவன்<BR>
கழுக் கடை தன்னைக் கைக்கொண்டு அருளியும் 41<BR>
<BR>
மூலம் ஆகிய மும்மலம் அறுக்கும்<BR>
தூய மேனிச் சுடர்விடு சோதி<BR>
காதலன் ஆகிக் கழுநீர் மாலை<BR>
ஏலுடைத்தாக எழில்பெற அணிந்தும்<BR>
அரியொடு பிரமற்கு அளவு அறியாதவன் 42<BR>
<BR>
பரிமாவின் மிசைப் பயின்ற வண்ணமும்<BR>
மீண்டு வாராவழி அருள் புரிபவன்<BR>
பாண்டி நாடே பழம்பதி ஆகவும்<BR>
பத்தி செய் அடியரைப் பரம்பரத்து உய்ப்பவன்<BR>
உத்தர கோச மங்கை ஊர் ஆகவும் 43<BR>
<BR>
ஆதி மூர்த்திகட்கு அருள்புரிந்து அருளிய<BR>
தேவ தேவன் திருப் பெயர் ஆகவும்<BR>
இருள் கடிந்து அருளிய இன்ப ஊர்தி<BR>
அருளிய பெருமை அருள்மலை யாகவும்<BR>
எப்பெருந் தன்மையும் எவ்வெவர் திறமும் 44<BR>
<BR>
அப்பரிசு அதனால் ஆண்டுகொண்டருளி<BR>
நாயினேனை நலம்மலி தில்லையுள்<BR>
கோலம் ஆர்தரு பொதுவினில் வருகஎன<BR>
ஏல என்னை ஈங்கு ஒழித் தருளி<BR>
அன்று உடன் சென்ற அருள்பெறும் அடியவர் 45<BR>
<BR>
ஒன்ற ஒன்ற உடன் கலந்து அருளியும்<BR>
எய்த வந்திலாதார் எரியில் பாயவும்<BR>
மாலது வாகி மயக்கம் எய்தியும்<BR>
பூதலம் அதனில் புரண்டுவீழ்ந்து அலறியும்<BR>
கால்விசைத்து ஓடிக் கடல்புக மண்டி 46<BR>
<BR>
நாத நாத என்று அழுது அரற்றி<BR>
பாதம் எய்தினர் பாதம் எய்தவும்<BR>
பதஞ்சலிக் கருளிய பரமநாடக என்று <BR>
இதம் சலிப்பெய்த நின்று ஏங்கினர் ஏங்கவும்<BR>
எழில்பெறும் இமயத்து இயல்புடை அம்பொன் 47<BR>
<BR>
பொலிதரு புலியூர்ப் பொதுவினில் நடம் நவில்<BR>
கனிதரு செவ்வாய் உமையொடு காளிக்கு<BR>
அருளிய திருமுகத்து அழகு உறு சிறுநகை<BR>
இறைவன் ஈண்டிய அடியவ ரோடும்<BR>
பொலிதரு புலியூர் புக்கு இனிது அருளினன்<BR>
ஒலி தரு கயிலை உயர்கிழ வோனே 48<BR>
<BR>
திருச்சிற்றம்பலம்<BR>

  </div>


<script src="script.js"></script>
</body>
</html>

