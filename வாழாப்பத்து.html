<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
</head>
<body>

  <div id="controls">
    <button onclick="changeSpeed(0)">1x</button>
    <button onclick="changeSpeed(1)">2x</button>
    <button onclick="changeSpeed(2)">3x</button>
    <button onclick="changeSpeed(3)">4x</button>
    <button onclick="changeSpeed(4)">5x</button>
    <button onclick="changeSpeed(5)">6x</button>
    <button onclick="changeSpeed(6)">7x</button>
  </div>

  <div class="content">
<p>



        வாழாப் பத்து<BR>
            வாழாப்பத்து - முத்தி உபாயம்<BR>
            (திருப்பெருந்துறையில் அருளியது)<BR>
            <BR>
            பாரொடு விண்ணாய்ப் பரந்த எம்பரனே பற்றுநான் மற்றிலேன் கண்டாய்<BR>
            சீரொடு பொலிவாய் சிவபுரத்தரசே திருப்பெருந்துறையுறை சிவனே<BR>
            ஆரொடு நோகேன் ஆர்க்கெடுத் துரைக்கேன் ஆண்டநீ அருளிலை யானால்<BR>
            வார்கடல் உலகில் வாழ்கிலேன் கண்டாய் வருகஎன்றருள் புரியாயே ⁠448<BR>
            <BR>
            வம்பனேன் தன்னை ஆண்டமா மணியே மற்றுநான் பற்றிலேன் கண்டாய்<BR>
            உம்பரும் அறியா ஒருவனே இருவர்க் குணர்விறந்துலக மூடுருவுஞ்<BR>
            செம்பெருமானே சிவபுரத்தரசே திருப்பெருந்துறையுறை சிவனே<BR>
            எம்பெருமானே எனனையாள்வானே என்னைநீ கூவிக் கொண்டருளே ⁠449<BR>
            <BR>
            பாடிமால் புகழும் பாதமே அல்லால் பற்றுநான் மற்றிலேன் கண்டாய்<BR>
            தேடிநீ ஆண்டாய் சிவபுரத்தரசே திருப்பெருந்துறையுறை சிவனே<BR>
            ஊடுவ துன்னோ டுவப்பதும் உன்னை உணர்த்துவ துனக்கெனக்குறுதி<BR>
            வாடினேன் இங்கு வாழ்கிலேன் கண்டாய் வருகஎன்றருள் புரியாயே ⁠450<BR>
            <BR>
            வல்லைவாளரக்கர் புரமெரித்தானே மற்றுநான் பற்றிலேன் கண்டாய்<BR>
            தில்லைவாழ் கூத்தா சிவபுரத்தரசே திருப்பெருந்துறையுறை சிவனே<BR>
            எல்லைமூவுலகும் உருவியன் றிருவர் காணும்நாள் ஆதியீ றின்மை<BR>
            வல்லையாய் வளர்ந்தாய் வாழ்கிலேன் கண்டாய் வருக என்றருள் புரியாயே ⁠451<BR>
            <BR>
            பண்ணினேர் மொழியாள் பங்கநீயல்லால் பற்றுநான் மற்றிலேன் கண்டாய்<BR>
            திண்ணமே ஆண்டாய் சிவபுரத்தரசே திருப்பெருந்துறையுறை சிவனே<BR>
            எண்ணமே உடல்வாய் மூக்கொடு செவிகண் என்ரறிவை நின்கணே வைத்து<BR>
            மண்ணின்மேல் அடியேன் வாழ்கிலேன் கண்டாய் வருகஎன்றருள் புரியாயே ⁠452<BR>
            <BR>
            பஞ்சின்மெல்லடியாள் பங்கநீ யல்லால் பற்றுநான் மற்றிலேன் கண்டாய்<BR>
            செஞ்செவே ஆண்டாய் சிவபுரத்தரசே திருப்பெருந்துறையுறை சிவனே<BR>
            அஞ்சினேன் நாயேன் ஆண்டுநீ அளித்த அருளினை மருளினால் மறந்த<BR>
            வஞ்சனேன் இங்கு வாழ்கிலேன் கண்டாய் வருக என்றருள் புரியாயே ⁠453<BR>
            <BR>
            பரிதிவாழ் ஒளியாய் பாதமே யல்லால் பற்றுநான் மற்றிலேன் கண்டாய்<BR>
            திருவுயர்கோலச் சிவபுரத்தரசே திருப்பெருந்துறையுறை சிவனே<BR>
            கருணையே நோக்கிக் கசிந்துளம் உருகிக் கலந்துநான் வாழுமா றறியா<BR>
            மருளனேன் உலகில் வாழ்கிலேன் கண்டாய் வருக என்றருள் புரியாயே ⁠454<BR>
            <BR>
            பந்தனை விரலாள் பங்கநீ யல்லால் பற்றுநான் மற்றிலேன் கண்டாய்<BR>
            செந்தழல் போல்வாய் சிவபுரத்தரசே திருப்பெருந்துறையுறை சிவனே<BR>
            அந்திமில் அமுதமே அரும்பெரும் பொருளே ஆரமுதே அடியேனை<BR>
            வந்துய்ய ஆண்டாய் வாழ்கிலேன் கண்டாய் வருக என்றருள் புரியாயே ⁠455<BR>
            <BR>
            பாவநாசாவுன் பாதமே யல்லால் பற்றுநான் மற்றிலேன் கண்டாய்<BR>
            தேவர் தந்தேவே சிவபுரத்தரசே திருப்பெருந்துறையுறை சிவனே<BR>
            மூவுல குருவ இருவர்கீழ் மேலாய் முழங்கழலாய் நிமிர்ந்தானே<BR>
            மாவுரி யானே வாழ்கிலேன் கண்டாய் வருக என்றருள் புரியாயே ⁠456<BR>
            <BR>
            பழுதில்சொல் புகழாள் பங்கநீயல்லால் பற்றுநான் மற்றிலேன் கண்டாய்<BR>
            செழுமதி அணிந்தாய் சிவபுரத்தரசே திருப்பெருந்துறையுறைச் சிவனே<BR>
            தொழுவனோ பிறரைத் துதிப்பனோ எனக்கோர் துணையென நினைவனோ சொல்லாய்<BR>
            மழவிடையானே வாழ்கிலேன் கண்டாய் வருக என்றருள் புரியாயே ⁠457<BR>
            <BR>
            திருச்சிற்றம்பலம்<BR>

</p>  
</div>
<script src="script.js"></script>
</body>
</html>

